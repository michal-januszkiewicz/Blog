Kalistenika

Słowo kalistenika wywodzi się z języka starogreckiego i jest połączeniem dwóch słów: kallos oraz sthenos - piękno i siła. Jest to forma ćwiczeń polegająca na wykorzystaniu wyłącznie własnej masy ciała. W dzisiejszych czasach kalistenika jest bardziej rozpoznawana pod angielską nazwą street workout.

Trening ten był praktykowany już za czasów antycznych, a jego efekty możemy podziwiać na zachowanych z tamtego okresu rzeżbach. 

//zdjęcia

Kalistenika ma dużo wspólnego z gimnastyką. Wystarczy popatrzeć na wyrzeźbione sylwetki gimnastyków. 

//zdjęcia

Kalistenika to jednak nie to samo co gimnastyka. Kalistenika nie wymaga opanowania trudnych i skomplikowanych poz, aczkolwiek może zostać o nie urozmaicona.

Możecie teraz zapytać: "Ale w czym to jest lepsze od chodzenia na siłownię i podnoszenia ciężarów?". Szczerze mówiąc nie mam pojęcia czy jest to lepsze czy gorsze. Wiem jednak, że kalistenika jest metodą stosowaną od zarania dziejów, czymś co przychodzi człowiekowi naturalnie. Sztangi ze zmiennym obciążeniem pojawiły się stosunkowo niedawno. Ćwiczenia z masą ciała ćwiczą całe grupy mięśni, ciężary bardzo często specjalnie izolują jedną. Kiedy człowiek wykonuje jakiś ruch nigdy nie korzysta tylko z jednego mięśnia, a z całej grupy. 
Kalistenika to również kupa świetnej zabawy. Ćwiczenia można urozmaicać na wiele sposobów, a wykonywane poprawnie przynoszą dużo satysfakcji.

Nie chcę i nie potępiam tutaj ciężarów. Wielu atletów oraz siłaczy zeszłego wieku ich używało. Wzbogacali oni jednak swoje treningi również o ćwiczenia z masą ciała, co dawało wspaniałe rezultaty. Za wzorcowy przykład może posłużyć jeden z ojców kulturystyki Eugen Sandow.

//zdjęcia Eugena


Wbrew przekonaniom niektórych sceptyków osiągnięcie godnej podziwu sylwetki oraz przyrostu masy mięśniowej przy użyciu jedynie treningu kalistenicznego jest jak najbardziej możliwe. Dowodem tego są przedstawione wcześniej antyczne rzeźby, ciała współczesnych gimnastyków oraz cała masa takich jakt ten https://www.youtube.com/watch?v=nqbFPN0SkLI filmików w internecie. 

Przejdźmy teraz do konkretów. Cały sekret kalisteniki polega na progresywnym zwiększaniu trudności ćwiczeń. Można to porównać do dokładania odważników do sztangi jeśli ta jest już dla nas za lekka. Tak samo tutaj, jeśli opanujemy już jakieś ćwiczenie, możemy przejść do kolejnego etapu. 
Weźmy za przykład pompki. Jeśli ktoś perfekcyjnie opanował pełne pompki, powinien stopniowo przechodzić do robienia pompek na jednej ręce, a jeśli ktoś ma problem z pełnymi pompkami powinien ćwiczyć łatwiejszą ich wariację czyli np. pompki na kolanach. 
Dokładnie tak samo wygląda sprawa dla pozostałych ćwiczeń.

Moja przygoda z kalisteniką rozpoczęła się od książki Skazany na Trening Paula Wade'a. 

Paul jest byłym skazańcem, w swojej książce opisuje metody z jakich korzystają więźniowie w USA aby szybko nabrać masy. Rzeczywistość w więzieniach potrafi być brutalna, a dostęp do siłowni lub jakiegokolwiek sprzętu mocno ograniczony. W takich to okolicznościach skazańcy nie mają innego wyboru jak sięgnąć po trening z masą własnego ciała.

Skazany na Trening pochłonął mnie niesamowicie. Paul Wade opisuje w nim korzenie kalisteniki, to jak przedostała się do więzień oraz była w nich kultywowana. W swojej książce zamieszcza również o wiele więcej zalet tej dyscypliny niż tutaj przytoczyłem.

Przechodząc do konkretów, Paul przedstawia swoją Wielką Szóstkę - sześć grup ćwiczeń. W internecie można znaleźć filmy objaśniające wszystkie ćwiczenia dokładniej niż w książce. Dołączyłem do listy to co udało mi się znaleźć, wszystkie są po angielsku. Filmy zawierają również ogólne porady i wskazówki do omawianych ćwiczeń.

W skład Wielkiej Szóstki wchodzą:
- przysiady
		https://www.youtube.com/watch?v=qLa2gyfoHsc
- pompki
		https://www.youtube.com/watch?v=D_fdeSQhMLk
- podciągnięcia
		https://www.youtube.com/watch?v=XTm4MTBlYs0
- unoszenia nóg
		https://www.youtube.com/watch?v=tchoRssO_eI
- mostki (tak, mostki)
		https://www.youtube.com/watch?v=fVpJ-zZleac
- pompki w staniu na rękach

Według autora każdy, niezależnie od stopnia obecnego zaawansowania, powinien przejść przez każdy poziom trudności wszystkich ćwiczeń spełniając po kolei wszystkie wymagane progi. 

Skazanego na Trening, podobnie jak czegokolwiek co tu zamieszczam, nie należy oczywiście traktować jako słowa objawionego. Istnieją również inne podejścia do treningu z masą ciała, które wymienię nieco dalej.

W celu wyjścia naprzeciw masie pytań od czytelników książki, wydany został w formie pliku PDF zbiór pytań oraz odpowiedzi. Moim zdaniem wyjaśnia on bardzo wiele kwestii i pomógł mi zrozumieć, że ta książka to nie zbiór przykazań, których należy się bezwarunkowo trzymać. 
https://www.dragondoor.com/pdf/Convict_Conditioning_SUPER_FAQ.pdf (tylko po angielsku)

Część z tych pytań została przetłumaczona na polski na jednym z forów poświęconych kalistenice http://kalistenikapolska.pl/topic/3331-faq-skazany-na-trening.

Paul Wade napisał jeszcze dwie książki: Skazany na Trening 2 oraz C-Mass.

Gorąco polecam obie. 

Część druga Skazanego jest kontynuacją. Opisuje sposoby dalszego rozwoju. Można w niej znaleźć informacje o tym jak rozbudować łydki, szyję oraz przedramiona. Posiada też rozdziały o tym jak zrobić flagę, jak się odżywiać i rozciągać.

Szczególnie polecam rozdział o rozciąganiu, który przedstawia Trifectę. Są to trzy ćwiczenia, posiadające różne stopnie trudności. Każdy może ją ćwiczyć niezależnie od stopnia zaawansowania na jakim się znajduje. Najlepsze jest w niej to, że nie wymaga dużo czasu, maksymalnie 2-3 minuty. Świetnie pomaga na bóle pleców. Robię ją codziennie rano razem z poranną gimnastyką.

C-Mass opowiada nieco więcej o tym jak przybrać masy. W jaki sposób ćwiczyć aby to osiągnąć oraz co nieco o odżywianiu.

Wszystkie książki zostały wydane w języku polskim. Z tego co się orientuję Paul Wade jest w trakcie pisania części trzeciej Skazanego na Trening, której tematem przewodnim będzie trening eksplozywny.

Anglojęzycznej częśći czytelników polecam subreddita https://www.reddit.com/r/bodyweightfitness. Jest to forum miłośników treningu z masą własnego ciała. Można na nim znaleźć mnóstwo ciekawych rzeczy. To właśnie tutaj dowiedziałem się o nieco innym podejściu do treningu oraz nowych ćwiczeniach i wariacjach tych co już znałem.

Główną różnicą treningu polecanego na tym forum jest zmniejszenie liczby powtórzeń wymaganej do osiągniecia progu pozwalającego przejść dalej.
Nie jest tu wymagane, w przeciwieństwie do Skazanego na Trening, zaczynanie od najłatwiejszej wariacji ćwiczenia. Mimo wszystko, po zmniejszeniu progów, uważam, że jednak warto zacząć od początku. Nie powinno to zabrać zbyt wiele czasu, a pozwoli na oswojenie się z ćwiczeniami.
Wspominałem o nowych ćwiczeniach. Po raz pierwszy spotkałem się tu z plankami, które stanowią rozgrzewkę. Osobiście, obecnie ich nie stosuję, ale planuję je wprowadzić do mojego treningu. Dochodzi też nowy rodzaj ćwiczenia - horizontal pulling, który ma chyba zastąpić mostki, ponieważ się ich tutaj nie uświadczy.

//zdjęcie horizontal pulling

Dla nieobeznanych z obsługą reddita polecam zacząć lekturę od sidebara, a zwłaszcza od wiki.
https://www.reddit.com/r/bodyweightfitness/wiki/index

Jednym z użytkowników r/bodyweightfitness jest Antranik, który posiada swój własny kanał na YouTube oraz bloga.
https://www.youtube.com/user/AntranikDotOrg/videos
http://antranik.org/

Posiada on świetne filmiki pokazujące jak wykonywać niektóre ćwiczenia. 
Myślałeś, że wiesz wszystko o pompkach? 
https://www.youtube.com/watch?v=4dF1DOWzf20
Czemu nikt tego nie uczy na wf-ie? Całe życie robiłem to źle i wciąż ćwiczę, żeby naprawić złe nawyki.

A tutaj plankowa rozgrzewka:
https://www.youtube.com/watch?v=44ScXWFaVBs

Jest tego dużo więcej. Gorąco polecam się zapoznać z resztą jego materiałów.



pavel tsacośtam

jak często ćwiczyć

czego się trzymać

kanały na youtube?

zakończenie - przygoda na całe życie

porobić tytuły jakieś
